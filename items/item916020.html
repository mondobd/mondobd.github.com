<!DOCTYPE html>
<html class="no-js">
  <head>
    <link rel="stylesheet" href="/styles/e379d631.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Ambrosia artemisifolia</title>
  </head>
  <body class="item-card"><h1>Ambrosia artemisifolia</h1>

<h2>Famiglia: Asteraceae</h2>

<h2>NOME COMUNE: Ambrosia</h2>

<p>Genere di piante annuali o perenni, dalla tipica infruttescenza a racemo. Sono piante infestanti e ne esistono più di 30 specie in tutto il mondo. Possono raggiungere mediamente l&#39;altezza di 1–2 metri e formano a seconda dei casi dei cespugli o arbusti. I fiori sono <a href="http://it.wikipedia.org/wiki/Glossario_botanico#S">simpetali</a> formati da <a href="http://it.wikipedia.org/wiki/Glossario_botanico#C">calice</a>, <a href="http://it.wikipedia.org/wiki/Corolla">corolla</a>, stami e pistillo. Il <a href="http://it.wikipedia.org/wiki/Glossario_botanico#C">calice</a> e la <a href="http://it.wikipedia.org/wiki/Corolla">corolla</a> sono formati da 5 elementi. L&#39;<a href="http://it.wikipedia.org/wiki/Impollinazione">impollinazione</a> avviene tramite insetti (<a href="http://it.wikipedia.org/wiki/Impollinazione_entomogama">impollinazione entomogama</a>) oppure tramite il vento (<a href="http://it.wikipedia.org/wiki/Impollinazione_anemofila">impollinazione anemofila</a>). I semi vengono dispersi dal vento (<a href="http://it.wikipedia.org/wiki/Disseminazione">disseminazione</a> anemocora) ma anche da animali (<a href="http://it.wikipedia.org/wiki/Disseminazione">disseminazione</a> zoocora), infatti dopo l&#39;<a href="http://it.wikipedia.org/wiki/Impollinazione">impollinazione</a>, il fiore femmina si sviluppa in un ovoide spinoso, con 9-18 <a href="http://it.wikipedia.org/wiki/Spina">spine</a> erette, contenente un seme con forma a punta di freccia, bruno quando maturo e più piccolo di un grano di <a href="http://it.wikipedia.org/wiki/Frumento">frumento</a>. Questo viene diffuso aggrappandosi al pelo o alle piume di animali che passano. I <a href="http://it.wikipedia.org/wiki/Semi">semi</a> inoltre sono un alimento importante d&#39;inverno per molte specie di uccelli.</p>

<p>L&#39;etimologia del nome del genere deriva dal greco “αμβροσία” (= ambrosìa), il nome del cibo che dava l&#39;immortalità agli dei, derivato dal <a href="http://it.wikipedia.org/wiki/Lingua_greca_antica">greco</a> άμβροτος (àmbrotos), che significa immortale. L&#39;ambrosia attuale non ha nessun effetto di questo tipo e il nome è probabilmente legato al fatto che è una pianta molto resistente, tanto da essere considerata infestante.</p>
  </body>
</html>