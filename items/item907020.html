<!DOCTYPE html>
<html class="no-js">
  <head>
    <link rel="stylesheet" href="/styles/2b393257.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Mentha spicata</title>
  </head>
  <body class="item-card"><h1>Mentha spicata</h1>

<h2>Famiglia: Labiateae</h2>

<h2>NOMI COMUNI: Menta, mentastro verde</h2>

<p>Pianta erbacea perenne, stolonifera, fortemente aromatica, dal tipico sapore pungente e piccante. Alta da qualche centimetro a poco più di un metro, ha steli eretti e radici <a href="http://it.wikipedia.org/wiki/Rizoma">rizomatose</a> che si espandono notevolmente nel suolo. I <a href="http://it.wikipedia.org/wiki/Fiore">fiori</a> sono raccolti in spighe terminali, coniche, che fioriscono a partire dal basso verso l&#39;alto. I singoli fiori, simpetali e irregolari, sono piccoli, di colore bianco, rosa o viola; la <a href="http://it.wikipedia.org/wiki/Corolla">corolla</a>, parzialmente fusa in un tubo, si apre in due labbra, la superiore con un solo lobo, l&#39;inferiore con 3 lobi disuguali. La fioritura avviene in piena estate e prosegue fino all&#39;autunno. Il <a href="http://it.wikipedia.org/wiki/Frutto">frutto</a> è una tetrachenio che contiene da 1 a 4 <a href="http://it.wikipedia.org/wiki/Seme">semi</a>.</p>

<p>Cresce in modo massiccio in tutta Europa, in Asia e in Africa e predilige sia le posizioni in pieno sole che la mezza ombra, ma può resistere anche a basse temperature.</p>

<p>Secondo la <a href="http://it.wikipedia.org/wiki/Mitologia">leggenda</a>, la menta prende il nome dalla ninfa <a href="http://it.wikipedia.org/wiki/Menta_(mitologia">Minthe</a>) o <a href="http://it.wikipedia.org/wiki/Menta_(mitologia">Myntha</a>), amata da <a href="http://it.wikipedia.org/wiki/Plutone_(divinità">Plutone</a>), che venne trasformata in pianta da <a href="http://it.wikipedia.org/wiki/Proserpina">Proserpina</a>.</p>
  </body>
</html>