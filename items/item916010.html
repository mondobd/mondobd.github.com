<!DOCTYPE html>
<html class="no-js">
  <head>
    <link rel="stylesheet" href="/styles/2b393257.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Artemisia vulgaris</title>
  </head>
  <body class="item-card"><h1>Artemisia vulgaris</h1>

<h2>Famiglia: Asteraceae</h2>

<h2>NOMI COMUNI: Artemisia comune, assenzio selvatico, amarella</h2>

<p>Pianta la cui altezza può arrivare fino a 5–20dm, possiede gemme svernanti al livello del suolo e protette dalla <a href="http://it.wikipedia.org/wiki/Glossario_botanico#L">lettiera</a> o dalla neve, dotate di un asse fiorale eretto e spesso con poche foglie. È inoltre priva di <a href="http://it.wikipedia.org/wiki/Lattice">lattice</a> (come le altre <a href="http://it.wikipedia.org/wiki/Asteraceae">Asteraceae</a>), possiede però un odore aromatico di vermuth. L&#39;<a href="http://it.wikipedia.org/wiki/Infiorescenza">infiorescenza</a> è terminale ed è composta da piccoli <a href="http://it.wikipedia.org/wiki/Capolino">capolini</a> <a href="http://it.wikipedia.org/wiki/Glossario_botanico#P">peduncolati</a> o <a href="http://it.wikipedia.org/wiki/Sessilità">sub-sessili</a> a forma <a href="http://it.wikipedia.org/wiki/Glossario_botanico#O">oblunga</a>-ovata. I capolini sono raccolti in grandi <a href="http://it.wikipedia.org/wiki/Glossario_botanico#R">racemi</a> formanti una pannocchia piramidale. La struttura dei capolini è quella tipica delle <a href="http://it.wikipedia.org/wiki/Asteraceae">Asteraceae</a>: il <a href="http://it.wikipedia.org/wiki/Peduncolo_(botanica">peduncolo</a>) sorregge un <a href="http://it.wikipedia.org/wiki/Fiore_delle_Asteraceae">involucro</a> da ovoidale a campanulato composto da diverse <a href="http://it.wikipedia.org/wiki/Glossario_botanico#S">squame</a> a disposizione <a href="http://it.wikipedia.org/wiki/Glossario_botanico#E">embricata</a> che fanno da protezione al <a href="http://it.wikipedia.org/wiki/Fiore_delle_Asteraceae">ricettacolo</a> glabro sul quale s&#39;inseriscono due tipi di fiori: quelli esterni <a href="http://it.wikipedia.org/wiki/Fiore_delle_Asteraceae">ligulati</a> (assenti in questa <a href="http://it.wikipedia.org/wiki/Specie">specie</a>), e i fiori centrali <a href="http://it.wikipedia.org/wiki/Fiore_delle_Asteraceae">tubulosi</a>. Mediamente per ogni capolino sono presenti 7–10 fiori femminile esterni e fino a 80 fiori bisessuali più interni. Le squame sono grigio-pelose. </p>

<p>L&#39;<a href="http://it.wikipedia.org/wiki/Etimologia">etimologia</a> del termine generico (Artemisia) non è sicura e sembra che derivi da <a href="http://it.wikipedia.org/wiki/Artemisia_II">Artemisia</a>, consorte di <a href="http://it.wikipedia.org/wiki/Mausolo">Mausolo</a>, re di <a href="http://it.wikipedia.org/wiki/Caria">Caria</a>; ma anche, secondo altre etimologie, potrebbe derivare dalla dea della caccia (<a href="http://it.wikipedia.org/wiki/Artemide">Artemide</a>), oppure da una parola <a href="http://it.wikipedia.org/wiki/Lingua_greca_antica">greca</a> ”artemes” (= sano) alludendo alle proprietà medicamentose delle piante del genere <a href="http://it.wikipedia.org/wiki/Artemisa">Artemisa</a>.</p>
  </body>
</html>