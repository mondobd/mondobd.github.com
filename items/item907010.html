<!DOCTYPE html>
<html class="no-js">
  <head>
    <link rel="stylesheet" href="/styles/81497718.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Urtica dioica</title>
  </head>
  <body class="item-card"><h1>Urtica dioica</h1>

<h2>Famiglia: Urticaceae</h2>

<h2>NOME COMUNE: Ortica</h2>

<p>Come dice il nome stesso, l&#39;Urtica dioica è una pianta dioica in quanto gli organi riproduttivi maschili (stami) e femminili (pistillo) sono portati su due piante distinte. I fiori femminili sono raccolti in spighe lunghe e pendenti e sono verdi, mentre i fiori maschili sono riuniti in spighe erette. Fiorisce da aprile a settembre. Nativa dell&#39;<a href="http://it.wikipedia.org/wiki/Europa">Europa</a>, dell&#39;<a href="http://it.wikipedia.org/wiki/Asia">Asia</a>, del <a href="http://it.wikipedia.org/wiki/Nord_Africa">Nord Africa</a> e del <a href="http://it.wikipedia.org/wiki/Nord_America">Nord America</a> è nota per possedere foglie e fusti ricoperti da tricomi (peli) contenenti una sostanza urticante. Quando si sfiora la pianta, l&#39;apice dei peli si rompe e ne fuoriesce un liquido irritante formato principalmente da acetilcolina, istamina, serotonina e probabilmente acido formico.</p>

<p>Nell&#39;antichità veniva battuta e sfibrata per tessere stoffe (<a href="http://it.wikipedia.org/wiki/Ramia">ramia</a>) simili alla <a href="http://it.wikipedia.org/wiki/Canapa_(tessile)">canapa</a> o al <a href="http://it.wikipedia.org/wiki/Lino_(fibra)">lino</a>. Grazie alla <a href="http://it.wikipedia.org/wiki/Clorofilla">clorofilla</a> che contiene in grandi quantità, può servire a colorare i tessuti delicati: le foglie <a href="http://it.wikipedia.org/wiki/Tintura">tingono</a> di <a href="http://it.wikipedia.org/wiki/Verde">verde</a>, mentre le <a href="http://it.wikipedia.org/wiki/Radice_(botanica)">radici</a> di <a href="http://it.wikipedia.org/wiki/Giallo">giallo</a>.</p>
  </body>
</html>