<!DOCTYPE html>
<html class="no-js">
  <head>
    <link rel="stylesheet" href="/styles/e379d631.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Vinca minor</title>
  </head>
  <body class="item-card"><h1>Vinca minor</h1>

<h2>Famiglia: Apocynaceae</h2>

<h2>NOME COMUNE: Pervinca</h2>

<p>Vinca è un genere comprendente specie erbacee perenni, erette o striscianti. La pervinca minore è una liana erbacea perenne tipica del sottobosco, dove forma estesi tappeti sempreverdi, ma comune anche lungo i bordi delle strade. Alta 10-15cm, ha un portamento strisciante e tappezzante. I fiori compaiono tra marzo e maggio, con una possibile seconda fioritura in autunno, e sono caratterizzati da un colore azzurro-violetto, denominato appunto blu-pervinca. Nel sottobosco erbaceo, specialmente sotto le <a href="http://it.wikipedia.org/wiki/Querce">querce</a>, la pervinca forma grandi tappeti di fusti striscianti piuttosto esili ed alti al massimo 18cm che producono radici ai nodi. I fiori sbocciano su peduncoli di 1-1,5cm all&#39;<a href="http://it.wikipedia.org/wiki/Ascella_(botanica)">ascella</a> di corti rametti ascendenti. La <a href="http://it.wikipedia.org/wiki/Corolla">corolla</a> è composta da 5 <a href="http://it.wikipedia.org/wiki/Petali">petali</a> di un inconfondibile colore blu pervinca con l&#39;apice troncato obliquamente.</p>

<p>Nativa dell&#39;Europa centrale e meridionale è una pianta piuttosto diffusa e coltivata a scopo ornamentale, soprattutto per realizzare bordure.</p>
  </body>
</html>