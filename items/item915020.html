<!DOCTYPE html>
<html class="no-js">
  <head>
    <link rel="stylesheet" href="/styles/81497718.main.css">
    <link rel="stylesheet" href="//fonts.googleapis.com/css?family=Open+Sans%3A400%2C300%2C300italic%2C400italic%2C700%2C700italic%7COpen+Sans+Condensed%3A300%2C700">
    <title>Taraxacum officinalis</title>
  </head>
  <body class="item-card"><h1>Taraxacum officinalis</h1>

<h2>Famiglia Composite (Asteraceae)</h2>

<h2>NOMI COMUNI: Tarassaco, dente di leone, soffione, dente di cane, cicoria matta, piscialletto, <em>pisciacane</em> e <em>polenta del diavolo</em></h2>

<p>Pianta erbacea e perenne, di altezza compresa tra 3 e 9 cm, presenta una grossa radice a fittone dalla quale si sviluppa, a livello del suolo, una <em>rosetta</em> basale di foglie munite di gambi corti e sotterranei. Le foglie hanno margine dentato, caratteristica da cui deriva il nome di dente di leone. Il <a href="http://it.wikipedia.org/wiki/Fusto">fusto</a>, che si evolve in seguito dalle foglie, è cavo e porta all&#39;apice un&#39;infiorescenza giallo-dorata, detta <a href="http://it.wikipedia.org/wiki/Capolino">capolino</a>. Il <a href="http://it.wikipedia.org/wiki/Capolino">capolino</a> è formato da due file di <a href="http://it.wikipedia.org/wiki/Brattea">brattee</a> membranose, piegate all&#39;indietro e con funzione di <a href="http://it.wikipedia.org/wiki/Calice_(botanica)">calice</a>, racchiudenti il <a href="http://it.wikipedia.org/wiki/Ricettacolo">ricettacolo</a>, sul quale sono inseriti centinaia di fiorellini, detti flosculi. Ogni <a href="http://it.wikipedia.org/wiki/Fiore">fiore</a> è <a href="http://it.wikipedia.org/wiki/Ermafroditismo">ermafrodita</a> e di forma ligulata, cioè la <a href="http://it.wikipedia.org/wiki/Corolla">corolla</a> presenta una porzione inferiore tubolosa dalla quale si estende un prolungamento nastriforme (ligula) composto dai <a href="http://it.wikipedia.org/wiki/Petalo">petali</a>. La fioritura avviene in primavera ma si può prolungare fino all&#39;autunno. L&#39;impollinazione è di norma entomogama, ossia per il tramite di insetti, ma può avvenire anche grazie al vento (anemogama). Da ogni fiore si sviluppa un <a href="http://it.wikipedia.org/wiki/Achenio">achenio</a>, <a href="http://it.wikipedia.org/wiki/Frutto">frutto</a> secco provvisto del caratteristico <a href="http://it.wikipedia.org/wiki/Pappo_(botanica)">pappo</a>: un ciuffo di peli bianchi, originatosi dal calice modificato, che, agendo come un <a href="http://it.wikipedia.org/wiki/Paracadute">paracadute</a>, agevola col vento la dispersione del <a href="http://it.wikipedia.org/wiki/Seme">seme</a>, quando questo si stacca dal capolino.</p>

<p>Il tarassaco cresce spontaneamente nelle zone di pianura fino a un&#39;altitudine di 2000m e in alcuni casi con carattere infestante. </p>
  </body>
</html>